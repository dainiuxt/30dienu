---
published: true
author: dainius
comments: true
date: 2016-01-20 12:45:00+00:00
layout: post
slug: pasiruosimas-ryga-2016
title: "Pasiruošimas 2016 metų Rygos maratonui"
subtitle: "subtitle"
categories:
- iššūkis
tags:
- bėgimas
- motyvacija
- planai
---

Šiemet gaudau savo svajonę už uodegos ir labai tikiuosi, kad pavyks pasiruošti žymiai geriau, negu [2015 Vilniaus maratonui](http://30dienu.lt/42-195-m). Juo labiau, kad be aplinkybių sukeltų trikdžių, bėgdamas Vilniuje atradau savo silpnąsias vietas ir ėmiausi priemonių joms ištaisyti: kompresines blauzdines turiu, vitaminus/mineralus vartoju, tinkami (labai tikiuosi) bėgimo batai jau prabėgioti (šiai dienai su jais jau nubėgau 230 km, tikiuosi, kad kaip tik pakaks pasiruošimui ir varžyboms, o po maratono, greičiausiai, vėl reiks dairytis naujo apavo). Beliko išsirinkti man labiausiai tinkančius energetinius geliukus.

###Treniruočių programa

Treniruotes vykdau nuo vasario 2 d. pagal [Bridger Ridge Run](https://bridgerridgerun.wordpress.com/2015/03/30/how-to-run-a-3-hour-marathon-a-just-enough-training-approach/) trijų valandų treniruočių programą. Pagrindinis aprašymas labai puikiai yra aprašyti ten, tad aš žemiau tik sudėsiu savo planuojamas treniruotes su distancijom/laikais ir nuolat atnaujinsiu šitą įrašą jau praėjusių treniruočių aprašymais. Norintys stebėti detaliau ar treniruotis kartu mane gali susirasti [Runkeeper](https://runkeeper.com/user/dainiust/profile) ar [Endomondo](https://www.endomondo.com/profile/6418905).

